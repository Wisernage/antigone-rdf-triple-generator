ΑΝ. Ὁρᾶτ ̓ ἔμ ̓, ὦ γᾶς πατρίας πολῖται, στροφή α ́
τὰν νεάταν ὁδὸν
στείχουσαν, νέατον δὲ φέγ-
γος λεύσσουσαν ἀελίου,
κοὔποτ ̓ αὖθις, ἀλλά μ ̓ ὁ παγ- 810
κοίτας Ἅιδας ζῶσαν ἄγει
τὰν Ἀχέροντος
ἀκτάν, οὔθ ̓ ὑμεναίων

ἔγκληρον, οὔτ ̓ ἐπὶ νυμ-
φείοις πώ μέ τις ὕμνος ὕ- 815
μνησεν, ἀλλ ̓ Ἀχέροντι νυμφεύσω.

ΧΟ. Οὐκοῦν κλεινὴ καὶ ἔπαινον ἔχουσ ̓
ἐς τόδ ̓ ἀπέρχῃ κεῦθος νεκύων,
οὔτε φθινάσιν πληγεῖσα νόσοις
οὔτε ξιφέων ἐπίχειρα λαχοῦσ ̓, 820
ἀλλ ̓ αὐτόνομος ζῶσα μόνη δὴ
θνητῶν Ἀίδην καταβήσῃ.